Dr. House

(citazione)
    Questo posto è pieno di malati, se mi sbrigo riesco ad evitarli.
    Gregory House



Gregory House è un personaggio di fantasia, protagonista della serie statunitense Dr. House - Medical Division

(House MD) a discapito però del titolo originale, che stava a significare "Medicinæ Doctor" (acronimo usato nei paesi anglosassoni per dottore in medicina). Primario del reparto di Diagnostica dell'ospedale fittizio Princeton Plainsboro Teaching Hospital, è interpretato dall'attore inglese Hugh Laurie con la voce italiana di Sergio Di Stefano.

Medico brillante, di estrema competenza nel proprio lavoro, Gregory House potrebbe essere la punta di diamante del proprio ospedale, ma il carattere misantropo, irritante e asociale (forse affetto dalla Sindrome di Asperger) tipico della sua personalità rischia di compromettere la tradizionale fiducia tra paziente e dottore.

Gregory House, specializzato in nefrologia e malattie infettive, è infatti geniale, riuscendo a risolvere brillantemente i casi clinici più difficili e disperati, con una tecnica degna del più abile degli investigatori. Non a caso è stato paragonato a Sherlock Holmes con cui ha più di un'affinità.

House è un medico atipico, uno scienziato della medicina, che cura le malattie, ma odia il contatto con i pazienti e con le persone in generale.


Personaggi principali



    * Dott. Gregory House, Hugh Laurie - Sergio Di Stefano, primario del reparto di Medicina Diagnostica, specializzato in Nefrologia e Infettivologia
    * Dott.ssa Lisa Cuddy, Lisa Edelstein - Roberta Pellini, direttore sanitario dell'ospedale, pratica ormai raramente la sua professione, preferendo la parte amministrativa. La sua specializzazione è Endocrinologia.
    * Dott. James Wilson, Robert Sean Leonard - Roberto Certomà, primario del reparto di Oncologia, è il miglior amico del dottor House
    * Dott.ssa Allison Cameron, Jennifer Morrison - Emanuela D'Amico, specializzata in Immunologia
    * Dott. Taylor Eric Foreman, Omar Epps - Tony Sansone, specializzato in Neurologia
    * Dott. Robert Chase, Jesse Spencer - Stefano Crescentini, specializzato in Terapia Intensiva, Rianimazione ed Anestesia.



Personaggi secondari



    * Edward Vogler (Chi McBride), miliardario proprietario di una casa farmaceutica. Nella prima serie assume la direzione amministrativa dell'ospedale.
    * Stacy Warner (Sela Ward), l'ex compagna del dottor House, con cui ha anche convissuto per cinque anni, ricompare nella vita di House alla fine della prima serie in cui viene assunta come legale dell'ospedale da Lisa Cuddy
    * Mark Warner (Currie Graham), è l'attuale marito di Stacy. Viene ricoverato al Princeton-Plainsboro alla fine della prima serie.
    * Steve McQueen, topo che House cattura a casa di Stacy e che "adotta", utilizzandolo per vari esperimenti per diagnosticare varie patologie dei pazienti.
    * Michael Tritter (David Morse), poliziotto, nemesi di House. La lotta fra i due è iniziata quando House decide di misurare la temperatura corporea dell'agente per via rettale, solo per vendicarsi di uno sgambetto.
    * Brenda Previn (Stephanie Venditto), capo infermiera
